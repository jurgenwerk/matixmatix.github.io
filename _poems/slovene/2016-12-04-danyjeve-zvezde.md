---
category: poems
title: "Danyjeve zvezde"
layout: "single"
lang: slo
---

Ko je Danny prvič svet uzrl,

vid je na stežaj odprl,

zavohal je več kot kdorkoli drug,

preko duše, prostora in časa,

segal je njegov čut.


&nbsp;


Kar se zdi nevidno,

v kartah Danny je prebral,

kar je tebi nedosegljivo,

Danny v srcu je zaznal.


&nbsp;


V zvezdah našel je vzorec,

in v zgodbo ga stolmačil;

odgovor na dlani je serviral,

besede v upanje predrugačil.


&nbsp;


Vsevedni mož, v črno ogrinjalo odet,

zakaj šolo bi imel in znanost,

ko s kristali lahko -

jadraš v širno prostranost.


&nbsp;


Pred stekleno kroglo,

Danny gručo cekinov obrača:

Čarobni vid, to je posel, ki se splača!
