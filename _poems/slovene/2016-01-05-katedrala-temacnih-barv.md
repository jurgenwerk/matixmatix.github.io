---
category: poems
title: "Katedrala temačnih barv"
layout: "single"
lang: slo
---

Znašel sem se v betonski tovarni

pretkani s hodniki kot mravljišče

na koncu vsake betonske sobane

v drugo vodi jekleno stopnišče

&nbsp;

V zraku neznansko bobni

kot parna lokomotiva rohni

cunami neštetih konjskih moči

potresava na tisoče kosti

&nbsp;

Formacija raznolikih plesalcev

v dolgotrajni nočni izmeni

predaja se drugim in sama sebi

brez pravil, prestanka, v trdi temi

&nbsp;

Rožni venec izbrancev

daleč stran od svojih skrbi,

tu dekadenco doživi

in živi naprej, kot da nič ni
